<!DOCTYPE HTML>
<html>
<head>
    <title></title>
</head>
<body bgcolor="#f0fff8" style="text-align:justify" >

<h3 style="text-align:center; text-size: 12"><b><u>তাহারাত (পবিত্রতা)</u></b></h3>

তাহারাত বলতে শরীর, কাপড় এবং নামাজের স্থান সবগুলোর পবিত্রতাকেই বুঝায়। <br>

কাপড় ও নামাজের স্থান পেশাব, পায়খানা এবং এ জাতীয় অন্যান্য অপবিত্র বস্তু থেকে পবিত্র হতে হবে। <br><br>


<h3 style="text-align:center; text-size: 12">শরীরের পবিত্রতা দুইভাবে হয়- </h3>

<b>প্রথমতঃ </b>হাদসে আকবর বা বড় নাপাকী থেকে গোসলের মাধ্যমে পবিত্রতা অর্জন, স্বামী-স্ত্রীর মিলন অথবা অন্য কোনো কারণে বীর্যস্খলন কিংবা হায়েয-নেফাসের কারণে যদি বড় নাপাকী হয়ে থাকে, তা থেকে পবিত্রতা অর্জনের নিয়তে চুলসহ শরীরের সর্বাঙ্গে পানি বয়ে দেয়ার মাধ্যমে এ গোসল সম্পন্ন হয়।



<h3 style="text-align:center; text-size: 12">গোসলের ফরজ ৩ টিঃ</h3>

১, কুলি করা।<br>

২, নাকে পানি দেওয়া।<br>

৩, সমস্ত শরীর ধোয়া।<br><br>


<h3 style="text-align:center; text-size: 12">গোসলের সুন্নত ৮ টিঃ</h3>

<br>১, গোসলের আগে প্রস্রাব, পায়খানা ও ইস্তিন্জা করা।

<br><br>২, শরীর বা কাপড়ে নাপাক লেগে থাকলে তা পরিষ্কার করা।

<br><br>৩, মহিলাদের নখে নেইল পালিশ থাকলে তা সম্পূর্ণভাবে উঠিয়ে ফেলা (না হলে ওজু বা গোসল কোনোটাই শুদ্ধ হবে না)।

<br><br>৪, গোসলের পূর্বে ওজু করা।

<br><br>৫, মাথায় পানি ঢালা, তারপর ডান কাঁধে ও পরে বাম কাঁধে পানি ঢালা, অতঃপর সমস্ত শরীরে তিনবার পানি ঢালা।

<br><br>৬, মহিলাদের কানে-নাকে অলংকার থাকলে, সেই কান ও নাকের ছিদ্রে ও অলংকার নাড়া-চাড়া করে পানি পৌঁছে দেওয়া।

<br><br>৭, শরীরের যেই সমস্ত অঙ্গে সহজে পানি পৌঁছায় না, যেমন কানের ভিতরে, আঙুলের ফাঁকে, কনুই, বগলের নিচে, হাঁটুর ভাঁজে, চোখের কিনারায়, চুলের গোড়ায়, ইত্যাদি খেয়াল কোড়ে পানি পৌঁছে দেওয়া।

<br><br>৮, গোসলের পরে ভালোভাবে শরীর মোছা।

<br><br><b>দ্বিতীয়তঃ</b> ওজু, এ বিষয়ে আল্লাহ বলেন, “হে মুমিনগণ! তোমরা যখন নামাজে দণ্ডায়মান হতে চাও, তখন তোমাদের মখু ও কনুই পর্যন্ত হাত ধৌত কর, মাথা মাসেহ কর এবং টাখনু পর্যন্ত পা (ধৌত কর)” (সূরা আল মায়েদা, আয়াত: ৬)।
<br>

<h3 style="text-align:center; text-size: 12">ওজুর ফরজ ৪ টিঃ</h3>

১, সমস্ত মুখমণ্ডল থুতনি সহ ধোয়া।

<br>২, দুই হাতের কনুই পর্যন্ত ধোয়া।

<br>৩, মাথা মাসেহ করা।

<br>৪, দুই পায়ের টাখনু (গোড়ালি) পর্যন্ত ধোয়া।
<br>
<br>


<h3 style="text-align:center; text-size: 12">ওজুর সুন্নত ১৬ টিঃ</h3>

১, ওজুর নিয়ত করা।

<br>২, ওজুর শুরুতে বিসমিল্লাহ পড়া।

<br>৩, দুই হাত কব্জি পর্যন্ত তিনবার ধোয়া।

<br>৪, মিসওয়াক করা।

<br>৫, তিনবার কুলি করা।

<br>৬, তিনবার নাকে পানি দেওয়া।

<br>৭, সমস্ত মুখমণ্ডল তিনবার ধোয়া।

<br>৮, ঘন দাড়ি খিলাল করা (মুস্তাহাব)।

<br>৯, দুই হাতের কনুই পর্যন্ত তিনবার ধোয়া।

<br>১০, দুই হাতের আঙুল খিলাল করা।

<br>১১, সমস্ত মাথা একবার মাসেহ করা।

<br>১২, দুই কান মাসেহ করা।

<br>১৩, গলা মাসেহ করা।

<br>১৪, দুই পায়ের টাখনু পর্যন্ত তিনবার ধোয়া।

<br>১৫, দুই পায়ের আঙুল খিলাল করা।

<br>১৬, ওজুর শেষে কালিমায়ে শাহাদাত পড়া।

<br>
<br>

<h3 style="text-align:center; text-size: 12">ওজুর জন্য কিছু সতর্কতা অবলম্বন করতে হয়। সেগুলো নিচে দেওয়া হল-</h3>

<br>১, মুখমণ্ডল ধোয়ার সময় খেয়াল রাখতে হবে যেনো মাথার চুলের গোড়া থেকে থুতনি পর্যন্ত এবং এক কানের লতি থেকে অন্য কানের লতি পর্যন্ত ধোয়া হয়। দুই ভ্রুর লোমের গোড়া পর্যন্ত পানি পৌঁছাতে হবে। চোখের পাতা ও ঠোঁটের কোনো অংশ শুকনো রাখা যাবে না।

<br><br>২, থুতনিতে দাঁড়ি থাকুক বা না থাকুক, ওজুর সময় থুতনি ধোয়া ফরজ।

<br><br>৩, হাতে আংটি থাকলে আংটির নীচের চামড়ায় পানি পৌঁছাতে হবে। মেয়েদের চুড়ি, বালা, নাকের নথ, কানের দুল দিয়ে ঢাকা চামড়ার উপরেও পানি পৌঁছাতে হবে।

<br><br>৪, এক অঙ্গ ধোয়ার পর অন্য এক অঙ্গ ধুতে এত দেরী করা ঠিক নয়, যাতে ইতিমধ্যে প্রথম অঙ্গ শুকিয়ে যায়। এরকম করা সুন্নতের বিপরীত।

<br><br>৫, পানি যত বেশিই থাকুক না কেনো, এমনকি নদীতে ওজু করলেও প্রয়োজনের অতিরিক্ত পানি ব্যবহার করা যাবে না। আবার এত কম পানিও ব্যবহার করা যাবে না যাতে করে কোনো অঙ্গ শুকনা থাকার আশংকা থাকে।

<br><br>৬, প্রত্যেক অঙ্গ ধোয়ার সময় হাত দিয়ে ঘষে মেজে ধোয়া সুন্নত। শীতকালে এরকম করা বেশি জরুরী।

<br><br>৭, হাতের বা পায়ের নখে নখপালিশ থাকলে তা তুলে ফেলে ওজু করতে হবে। নখপালিশ থাকলে ওজু হবে না।

<br><br>৮, ওজু করার পর যদি দেখা যায় হাতের বা পায়ের কোনো অংশ শুকনো আছে, তবে সে অংশে পানি প্রবাহিত করে দিতে হবে। কেবল ভিজা হাতে মুছে দিলে ওজু হবে না।

</body>
</html>