<!DOCTYPE HTML>
<html>
<head>
    <title></title>
</head>
<body bgcolor="#f0fff8" style="text-align:justify">



<h2 style="text-align:center; text-size: 12"><b><u>নামাজের ফরজ ৬ টি</u></b></h2>


<h3 style="text-align:center">১ম ফরজ, তাকবীরে তাহরীমা (আল্লাহু আকবার) বলা-</h3>

১, মনে মনে নিয়ত করবে যে, আমি অমুক ওয়াক্তের অমুক নামাজ পড়ছি। মুখে নিয়ত উচ্চারণ করা মুস্তাহাব।

<br><br>২, দুই হাত কান পর্যন্ত এমনভাবে উঠাতে হবে যাতে উভয় হাতের তালু কিবলামুখী হয়, আঙুলগুলোর মাথাও যাতে কিবলামুখী হয় এবং স্বাভাবিকভাবে ছড়িয়ে থাকে। বৃদ্ধাঙ্গুলি দুটির মাথা হয় কানের সাথে লেগে যাবে নয়তো কানের সাথে সমান্তরালে থাকবে, বাকি আঙুলগুলো উপরের দিকে থাকবে।

<br><br>৩, উপরোক্ত নিয়মে হাত তোলার সময় তাকবীরে তাহরীমা বলতে হবে।

<br><br>৪, কান থেকে হাত সোজা হাত বাঁধার দিকে নিয়ে যাবে, হাত সরাসরি নিচের দিকে ছেড়ে দেবে না বা পিছনের দিকে ঝাড়া দেবে না।

<br><br>৫, দুই হাত বাঁধার সময় ডান হাতের বৃদ্ধাঙ্গুলি ও কনিষ্ঠাঙ্গুলি দিয়ে হাল্কা বাঁকিয়ে বাম হাতের পাঞ্জা ধরবে এবং অবশিষ্ট তিনটি আঙুল বাম হাতের পিঠের উপর স্বাভাবিকভাবে ছড়িয়ে রাখবে যাতে আঙুলের মাথাগুলো কুনুই-এর দিকে থাকে।

<br><br>৬, উভয় হাত নাভির সামান্য নিচে পেটের সাথে কিছুটা চেপে ধরে বাঁধতে হবে।

<br><br>৭, একা নামাজ পরলে অথবা ইমামতি করলে প্রথমে সানা (সুবহানাকা আল্লাহুম্মা ...), সুরা ফাতিহা ও অন্য একটি সুরা পড়বে। মুক্তাদি হলে সানা পড়ে নিরবে ইমামের কিরআত শুনতে থাকবে। ইমাম কিরআত নিরবে পড়লে মুক্তাদি জিহ্বা না নাড়িয়ে মনে মনে সূরা ফাতিহার ধ্যান করবে।
<br>

<h3 style="text-align:center">২য় ফরজ, কিয়াম (দাঁড়িয়ে নামাজ পড়া)-</h3>

১, দাঁড়ানো অবস্থায় প্রথমে অবশ্যই কিবলামুখী হতে হবে।

<br><br>২, অতঃপর দাঁড়ানো অবস্থায় দৃষ্টি সিজদাহর জায়গায় থাকবে। গলা সামান্য ঝুঁকিয়ে রাখতে হবে। থুতনিকে বুকের সাথে মিলিয়ে রাখা মাকরূহ। নামাজের নিয়ত করার পূর্ব পর্যন্ত হাত ছাড়া অবস্থায় রাখতে হবে।

<br><br>৩, পা ও পায়ের আঙুলগুলো কিবলামুখী থাকবে। পা অবশ্যই সোজা রাখতে হবে।

<br><br>৪, উভয় পায়ের মাঝখানে কমপক্ষে চার আঙুল পরিমাণ ফাঁক থাকবে। সামনে পিছনে সমান ফাঁক রাখতে
হবে যাতে পা সমান্তরালভাবে কিবলামুখী হয়।

<br><br>৫, জামাতে নামাজ পড়ার সময় সোজা হওয়া প্রয়োজন, কাতার সোজা করার সহজ পদ্ধতি হলঃ প্রত্যেকে নিজ নিজ পায়ের গোড়ালির শেষ মাথা একই রেখায় রাখবে।

<br><br>৬, জামাতের সময় ডানে বামে পরস্পর বাহুগুলো সমান্তরালে থাকবে। দুই বাহুর মধ্যে কোনো ফাঁক থাকবে না।

<br><br>৭, পায়জামা অথবা লুঙ্গী টাখনুর (গোড়ালি) উপরে থাকবে।

<br><br>৮, হাতের আস্তিন সম্পূর্ণ খুলে রাখতে হবে যাতে করে তা কব্জি পর্যন্ত ঢেকে রাখে। আস্তিন গুটিয়ে পরা মাকরূহ।

<br><br>৯, যে ধরণের পোশাক পরে জনসম্মুখে যাওয়া যায় না, সে ধরণের পোশাক পরে নামাজ পড়া মাকরূহ।


<br>
<h3 style="text-align:center">৩য় ফরজ, কিরআত-</h3>

১, যখন সূরা ফাতিহা পাঠ করবে তখন প্রত্যেক আয়াত থেমে থেমে পড়বে। প্রত্যেক আয়াতের শেষে নিশ্বাস ছেড়ে দেবে। যেমন – আলহামদুলিল্লাহি রাব্বিল আলামীন (থামবে)। আর রাহমানির রাহীম (থামবে) মালিকি ইয়াওমিদ্দীন (থামবে)। এভাবে সূরা ফাতিহা শেষ করবে। এক নিঃশ্বাসে কয়েক আয়াত পড়বে না। তবে অন্য সূরা পাঠ করার সময় এক নিশ্বাসে একাধিক আয়াত পাঠ করা যাবে।

<br><br>২, কিরআত করার সময় বিনা কারণে শরীরের কোনো অঙ্গ প্রত্যঙ্গ নাড়া-চাড়া করবে না।

<br><br>৩, উভয় পায়ের উপর সমান ভার রেখে দাঁড়াতে হবে।

<br><br>৪, হাই তোলা বা চুলকানো থেকে যথাসাধ্য বিরত থাকার চেষ্টা করবে। বিরত থাকা সম্ভব না হলে হাত বাঁধা অবস্থায় ডান হাতের তালু দিয়ে মুখ ঢাকবে। অন্য অবস্থায় বাম হাতের তালু দিয়ে মুখ ঢাকবে।

<br><br>৫, দাঁড়ানো অবস্থায় দৃষ্টি সিজদাহর স্থানে রাখবে। এদিক ওদিক দেখা বা সামনেড় দিকে তাকিয়ে থাকা থেকে বিরত থাকবে।


<br>
<h3 style="text-align:center">৪র্থ ফরজ, রুকু-</h3>

১, শরীরের উপরের অংশকে এমন ভাবে ঝুঁকাবে যাতে করে গলা ও পিঠ সমান্তরালে থাকে, পিঠ বাঁকানো যাবে না।

<br><br>২, রুকুতে থাকা অবস্থায় মাথা বেশী ঝুঁকানো যাবে না আবার বেশী জাগানোও যাবে না।

<br><br>৩, রুকুতে থাকা অবস্থায় পা সোজা রাখতে হবে, পা হাঁটু থেকে বাঁকানো যাবে না।

<br><br>৪, পশ্চাৎদেশ পায়ের সাথে সমান্তরালে থাকবে, সামনে বা পিছনে ঝুঁকানো যাবে না।

<br><br>৫, রুকুতে যাওয়ার সময় হাত সরাসরি নিচের দিকে ছেড়ে দেবে না বা পিছনের দিকে ঝাড়া দেবে না।

<br><br>৬, উভয় হাত হাঁটুর উপর এমনভাবে রাখতে হবে যাতে করে আঙুলগুলো ছড়িয়ে থাকে। হাঁটু শক্ত করে ধরে রাখতে হবে।

<br><br>৭, রুকুতে থাকা অবস্থায় হাত ও বাহু সোজা ও পায়ের সাথে সমান্তরালে রাখতে হবে। বাহু পাঁজর থেকে দূরে থাকবে।

<br><br>৮, রুকুতে থাকা অবস্থায় দৃষ্টি উভয় পায়ের মধ্যবর্তী স্থানের উপরে থাকবে।

<br><br>৯, রুকুতে স্থির হয়ে অপেক্ষা করতে হবে যাতে করে তাসবিহ (সুবহানা রাব্বিয়াল আজীম) কমপক্ষে তিনবার শুদ্ধভাবে ও ধীরগতিতে পড়া যায়। ৫, ৭ ও ৯ বার পড়া মুস্তাহাব।

<br><br>১০, পায়ের পাতা দুটি পাশাপাশি থাকবে, আগে পিছে নয়।

<br><br>১১, রুকু থেকে উঠে দাঁড়ানোর সময় সম্পূর্ণভাবে উঠে দাঁড়াতে হবে যাতে করে মাথা ঝুঁকে না থাকে অথবা পিঠ বেঁকে না থাকে। হাত নিচের দিকে ছেড়ে রাখতে হবে।

<br><br>১২, এ সময় দৃষ্টি সিজদাহর স্থানের উপরে থাকবে।

<br><br>১৩, রুকু থেকে উঠে দাঁড়ানোর পর সিজদাহে যাওয়ার আগে কিছুক্ষণ অপেক্ষা করতে হবে ও সিজদাহে যাওয়ার জন্য ধীরে ধীরে বসার চেষ্টা করতে হবে।


<br>
<h3 style="text-align:center">৫ম ফরজ, সিজদাহ-</h3>

১, প্রথমে পা বাঁকা করে হাঁটু এমনভাবে মাটিতে লাগাতে হবে যাতে করে পিঠ আগে বেঁকে না যায় এবং মাথা আগে ঝুঁকে না যায়।

<br><br>২, সিজদাহতে যাওয়ার সময় হাঁটুর উপরে হাত দিয়ে ভর দেওয়া যাবে না বরং হাত ঢিলা অবস্থায় রাখতে
হবে।

<br><br>৩, হাঁটু মাটিতে লাগার পরে হাত দুটি মাটির উপর রাখতে হবে। হাঁটু মাটিতে লাগার আগে হাত মাটিতে রাখা যাবে না।

<br><br>৪, মাটিতে হাঁটুর লাগানোর পরে যথাক্রমে হাত, নাক ও কপাল মাটিতে লাগাতে হবে।

<br><br>৫, সিজদাহতে থাকা অবস্থায় কপাল দুই হাতের মাঝে এমনভাবে রাখবে যাতে করে উভয় হাতের বৃদ্ধাঙ্গুলির মাথা কানের সাথে সমান্তরালে ও কানের লতির নিচে থাকে।

<br><br>৬, সিজদাহতে থাকা অবস্থায় উভয় হাতের আঙুলগুলো পরস্পরের সাথে লেগে থাকবে, আঙুলগুলোর মাঝে ফাঁকা রাখা যাবে না।

<br><br>৭, হাতের কনুই মাটিতে লাগানো যাবে না। বাহু ও কনুই পাঁজর থেকে দূরে রাখতে হবে। বগল খোলা থাকবে।

<br><br>৮, পায়ের উরু পেট থেকে দূরে রাখতে হবে। হাঁটু যেন সম্পূর্ণভাবে ভাঁজ হয়ে না যায়।

<br><br>৯, সিজদাহতে থাকার পুরো সময়ে নাকের অগ্রভাগ মাটির সাথে লাগিয়ে রাখতে হবে। এ সময় দৃষ্টি নাকের অগ্রভাগের দিকে রাখতে হবে।

<br><br>১০, সিজদাহতে থাকা অবস্থায় পায়ের পাতা দুটি পরস্পরের কাছাকাছি থাকবে কিন্তু লাগিয়ে রাখা যাবে না।

<br><br>১১, উভয় পায়ের পাতা এমনভাবে দাঁড় করিয়ে রাখতে হবে যাতে করে গোড়ালি উঁচুতে এবং পায়ের আঙুলের মাথাগুলো কিবলামুখী থাকে।

<br><br>১২, সিজদাহতে থাকার পুরো সময়ে পায়ের আঙুলগুলো মাটি স্পর্শ করিয়ে রাখতে হবে। তিন তাসবিহ পরিমাণ সময় পায়ের আঙুলগুলো মাটি স্পর্শ করে না থাকলে সিজদাহ শুদ্ধ হয় না।

<br><br>১৩, সিজদাহতে স্থির হয়ে অপেক্ষা করতে হবে যাতে করে তাসবিহ (সুবহানা রাব্বিয়াল আলা) কমপক্ষে তিনবার শুদ্ধভাবে ও ধীরগতিতে পড়া যায়। ৫, ৭ ও ৯ বার পড়া মুস্তাহাব।

<br><br>১৪, সিজদাহ থেকে উঠার সময় যথাক্রমে কপাল, নাক, হাত ও হাঁটু মাটি থেকে উঠাতে হবে।

<br><br>১৫, প্রথম সিজদাহ থেকে মাথা ধীরভাবে ও সম্পূর্ণরূপে উঠিয়ে কিছুক্ষণ বসে থাকতে হবে। এ সময় পিঠ সোজা রাখতে হবে।

<br><br>১৬, বসা অবস্থায় বাম পায়ের পাতা বিছিয়ে তার উপরে বসতে হবে এবং ডান পায়ের পাতা এমনভাবে দাঁড় করিয়ে রাখতে হবে যাতে করে পায়ের আঙুলের মাথাগুলো কিবলামুখী থাকে।

<br><br>১৭, বসা অবস্থায় উভয় হাত উরুর উপরে হাঁটুর কাছাকাছি রাখতে হবে। হাতের আঙুলগুলো হাঁটুর সাথে লাগিয়ে রাখা যাবে না। আঙুলগুলোর মাঝে সামান্য ফাঁকা রাখতে হবে।

<br><br>১৮, বসা অবস্থায় দৃষ্টি নিজের দুই পায়ের মধ্যবর্তী স্থানের (কোল) দিকে থাকবে।

<br><br>১৯, বসা অবস্থা থেকে ধীরভাবে দ্বিতীয় সিজদাহতে যেতে হবে। দ্বিতীয় সিজদাহও প্রথম সিজদাহর মত হবে।

<br><br>২০, সিজদাহ থেকে উঠে দাঁড়ানোর সময় হাঁটুর উপরে হাতে ধরে ভর দিয়ে উঠতে হবে (মুস্তাহাব)। দ্বিতীয় সিজদাহর পরে বসা যাবে না, সরাসরি দাঁড়াতে হবে। অতিরিক্ত ওজন অথবা রোগ-ব্যাধি ও বার্ধক্যে শরীর দুর্বল হওয়ার কারণে মাটিতে ভর দিয়ে উঠা যাবে।


<br>
<h3 style="text-align:center">৬ষ্ঠ ফরজ, কাআদায়ে আখের (শেষ বৈঠক)-</h3>

১, প্রতি দুই রাকআতের পরে বৈঠকের জন্য বসতে হবে যা দুই সিজদাহর মাঝে বসার অনুরূপ হবে।

<br><br>২, যে নামাজ কেবল দুই রাকআত, সেই নামাজের শেষ বৈঠকই একমাত্র বৈঠক। যে নামাজ তিন রাকআত অথবা চার রাকআত, সেই নামাজে দুইবার বৈঠকে বসতে হয়, একবার দুই রাকআতের পরে আর একবার শেষ রাকআতের পরে।

<br><br>৩, উভয় রকম বৈঠকেই তাশাহ্হুদ (আত্তাহিয়্যাতু) পড়াতে হবে। কেবল শেষ বৈঠকে তাশাহ্হুদের পরে দুরুদে ইব্রাহীম ও দুয়ায়ে মাছুরা পড়তে হবে।

<br><br>৪, তাশাহ্হুদ পড়ার সময় “আশহাদু” বলার সময় ডান হাতের বৃদ্ধাঙ্গুলি ও মধ্যমা দিয়ে বৃত্ত তৈরি করতে হবে, “লাইলাহা” বলার সময় তর্জনী কিবলার দিকে তুলে ইশারা করতে হবে এবং “ইল্লাল্লাহু” বলার সময় তর্জনী নামিয়ে ফেলতে হবে।

<br><br>৫, তর্জনী নামালেও অন্য আঙুলগুলোর সাথে মিলানো যাবে না, তর্জনীকেও বৃত্তাকারে রাখতে হবে। নামাজের শেষ পর্যন্ত ডান হাতের আঙুলগুলো এভাবেই রাখতে হবে।

<br>

<h3 style="text-align:center; text-size: 12">নামাজ থেকে বের হওয়ার নিয়ম-</h3>


১,  প্রথমে ডানদিকে ও পরে বাম দিকে সালাম দিতে হবে। সালাম দেওয়ার সময় গলা ততটুকু ঘুরাতে হবে যতোটুকে ঘোরালে পিছনে বসা ব্যক্তি চোয়াল দেখতে পায়।

<br><br>২, সালাম দেওয়ার জন্য গলা ধীরগতিতে ঘুরাতে হবে। প্রতি সালামে কিছুটা সময় অপেক্ষা করতে হবে।

<br><br>৩, সালাম দেওয়ার সময় দৃষ্টি কাঁধের উপরে রাখতে হবে। প্রতি সালাম সম্পূর্ণরূপে (আসসালামু আলাইকুম ওয়া রহমাতুল্লাহ) পড়তে হবে।


<br>
<br>
<h3 style="text-align:center; text-size: 12">নামাজের ওয়াজিব ১৩ টি-</h3>

১, ফরজ নামাজের প্রথম দুই রাকআতে এবং ওয়াজিব, সুন্নত, নফলের সব রাকআতে সূরা ফাতিহা পড়া।

<br><br>২, সূরা ফাতিহার পরে একটি পূর্ণ সূরা অথবা কোরআন শরীফের যেকোনো একটি বড় আয়াত কিংবা ছোট তিনটি আয়াত পড়া।

<br><br>৩, নামাজের প্রথম দুই রাকআতে কিরআত পড়া।

<br><br>৪, তরতীব অথ্যৎ ধারাবাহিকতা বজায় রাখা। যেমনঃ সূরা ফাতিহার পরে অন্য কোনো একটি সূরা পড়া, তারপর রুকু করা।

<br><br>৫, তাদীলে আরকান অর্থাৎ নামাজের ভিতরের প্রতিটি আমল ধীরে সুস্থে নিয়মমতো আদায় করা, তাড়াহুড়া না করা, যেমনঃ রুকু এবং দুই সিজদাহর মাঝখানে এক তাসবীহ (সুবহানাল্লাহ) পড়ার সময় পরিমাণ স্থির থাকা।

<br><br>৬, যে সমস্ত নামাজে উচ্চস্বরে কিরআত পড়বার নিয়ম সে সমস্ত নামাজে উচ্চস্বরে কিরআত পড়া।

<br><br>৭, যে সমস্ত নামাজে চুপে চুপে কিরআত পড়ার নিয়ম, সে সমস্ত নামাজে চুপে চুপে কিরআত পড়া।

<br><br>৮, বিতরের নামাজে দুয়ায়ে কুনুত পড়া।

<br><br>৯, প্রত্যেক ঈদের নামাজে অতিরিক্ত ছয়টি তাকবীর (আল্লাহু আকবর) বলা।

<br><br>১০,  তিন বা চার রাকআতবিশিষ্ট নামাজের দুই রাকআত পড়ার পর প্রথম বৈঠকে তাশাহ্হুদ পড়বার সময় পরিমাণ বসা।

<br><br>১১, প্রথম এবং শেষ বৈঠকে তাশাহহুদ পড়া।

<br><br>১২, সেজদার সময় দুই হাত এবং দুই হাঁটু মাটিতে রাখা।

<br><br>১৩, সালাম (আসসালামু আলাইকুম ওয়া রহমাতুল্লাহ) দিয়ে নামাজের সমাপ্তি করা।

<br>
<br>

<h3 style="text-align:center; text-size: 12">মেয়েদের নামাজ</h3>


পুরুষদের নামাজের তুলনায় মেয়েদের নামাজ কিছুটা ভিন্ন। নিচে পার্থক্যগুলো দেওয়া হলঃ

<br><br>১, নামাজ শুরুর আগে মুখমণ্ডল, হাত ও পায়ের পাতা ব্যতীত সম্পূর্ণ শরীর ঢেকে রাখতে হবে।

<br><br>২, নামাজ ঘরের খোলা জায়গা যেমন উঠান, বারান্দা বা বৈঠকঘরে না পড়ে নির্জন ঘরে পড়া উত্তম।

<br><br>৩, দুটি পা ও পায়ের পাতা পরস্পরের সাথে লাগিয়ে দাঁড়াতে হবে। বিশেষ করে দুটি গোড়ালি যেন পরস্পরের সাথে লেগে যায়।

<br><br>৪, তাকবীরে তাহরীমা বলার সময় হাত কান পর্যন্ত না উঠিয়ে বরং কাঁধ পর্যন্ত উঠাতে হবে। হাত উঠানোর সময় মাথার কাপড়ের মধ্যে রেখে উঠাতে হবে।

<br><br>৫, হাত নাভির নিচে না বেঁধে বরং বুকের উপরে বাম হাতের পিঠের উপরে ডান হাতের তালু দিয়ে চেপে ধরতে হবে।

<br><br>৬, তাকবীরে তাহরীমা, কিরআত, তাসবিহ, তাশাহ্হুদ, দুরুদ, দুয়া কোনোটাই মুখে উচ্চারণ বা জোরে শব্দ করে পড়া যাবে না বরং নিঃশব্দে ও মনে মনে পড়তে হবে।

<br><br>৭, রুকুতে থাকা অবস্থায় শরীরের উপরের অংশকে বেশী না ঝুঁকিয়ে বরং কম ঝুঁকাতে হবে।

<br><br>৮, গলা ও পিঠ সমান্তরালে না রেখে বরং মাথা কিছুটা ঝুঁকিয়ে এবং পিঠ কিছুটা বাঁকিয়ে রাখতে হবে।

<br><br>৯, রুকুতে থাকা অবস্থায় হাঁটুর উপরে আঙুলগুলো পরস্পরের সাথে লাগিয়ে রাখতে হবে। হাঁটু আঁকড়িয়ে না ধরে বরং কেবল হাত দিয়ে চেপে ধরতে হবে।

<br><br>১০, রুকুতে থাকা অবস্থায় পা সোজা না রেখে বরং হাঁটু সামনের দিকে কিছুটা বাঁকিয়ে রাখতে হবে।

<br><br>১১, রুকুতে থাকা অবস্থায় বাহু পাঁজর থেকে দূরে না রেখে বরং পরস্পরের সাথে লাগিয়ে রাখতে হবে।

<br><br>১২, সিজদাহতে যাওয়ার সময় হাঁটু আগে মাটিতে না লাগিয়ে বরং শরীরের উপরের অংশ আগে ঝুঁকানো যাবে।

<br><br>১৩, সিজদাহতে থাকা অবস্থায় উরু পেটের সাথে এবং বাহু পাঁজরের সাথে লাগিয়ে রাখতে হবে। উভয় পা দাঁড় করিয়ে না রেখে বরং ডানদিকে বের করে বিছিয়ে দিতে হবে।

<br><br>১৪, সিজদাহতে থাকা অবস্থায় হাত ও কনুই মাটির সাথে লাগিয়ে রাখতে হবে।

<br><br>১৫, দুই সিজদাহর মাঝে ও বৈঠকে বসার সময় উভয় পা ডানদিকে বের করে বাম পশ্চাৎদেশের উপরে বসতে হবে। ডান পায়ের নলা বাম পায়ের নলার উপরে রাখতে হবে।

<br><br>১৬, তাকবীরে তাহরীমা, কিরআত, রুকু, সিজদাহ, বসা, বৈঠক, অর্থাৎ সব অবস্থায় হাতের আঙুলগুলো পরস্পরের সাথে লাগিয়ে রাখতে হবে।



</body>
</html>